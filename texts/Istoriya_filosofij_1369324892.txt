Історія філософії
Ярошовець В.


ВСТУП

Розмову про історію філософії, про що йдеться у пропонованому підручнику, слід починати, вочевидь, з відповіді на питання – а що ми, власне, називаємо філософією? Філософія, насамперед, є формою суспіль¬ної свідомості, яка виникає у II–І тис. до н.е. (у різних цивілізаційних ре¬гіонах трохи в різний час) у результаті поступового розпаду (диференціа¬ції) первісної, «синкретичної» (недиференційованої) форми суспільної свідомості людства – міфології.
Міфологія ще нечітко розрізняє світ і уявлення людини про нього, самі предмети і слова, що їх позначають (первісна людина боялася нази¬вати вголос імена лютих звірів, вірячи, що це може викликати негайну їх появу); звідси ж притаманний міфології «антропоморфізм» – віра в одухо¬твореність (здатність гніватись, любити, мріяти, мислити, говорити і т.ін.) зовнішньої природи. Людина ще не усвідомлює чітко своєї принципової іншості зовнішній природі. Первісна доба людської історії (і становлення людської свідомості) тривала багато тисячоліть. Але настає час, коли лю¬дина нарешті починає усвідомлювати себе чітко відмежованою від світу цілісністю, зовнішнім щодо цього світу феноменом «Я» (точніше, «Ми», оскільки людина від самого початку історії живе спільно з іншими людьми – у родових, племінних та ін. спільнотах), відмінним від світового «не–Я».
Саме тоді й починається поступова диференціація первісної (міфо¬логічної) свідомості на автономні (хоча й тісно взаємопов'язані між со¬бою) форми суспільної свідомості – філософію, релігію, науку, мораль, мистецтво та ін. Взаємозв'язок, що зберігається між цими формами (вна¬слідок їх походження зі спільного джерела), часом призводить до неви¬правданого «стирання» меж, які існують між ними. Філософію, зокрема, іноді називають наукою – між ними й справді є дещо спільне, адже обидві формулюють результати свого пізнання у теоретичній формі, обидві ар¬гументують свої висновки. Але вони принципово відрізняються своїми предметами пізнавального спрямування – предметом філософії є процес взаємодії між людиною і світом; предмет науки – реальність, якою вона є сама по собі об'єктивно, абстраговано від людини, що взаємодіє з цією реальністю. Отже, реальність постає у філософії як цілісна картина всього існуючого, упорядкована (прояснена) діяльністю співіснуючої з цією ж реальністю людиною.
Відповідним чином і історія філософії постає як історичний про¬цес упорядкування й упрозорення картини всього існуючого. Проте істо–
 
Історія філософії
рико–філософська картина формується на базі деякого «початкового» ці¬лісного уявлення про світ, яке спирається на досягнутий на даний момент рівень суспільної життєдіяльності розглядуваної людської спільноти (да¬вньокитайської, давньоіндійської, давньоеллінської). Таке конкретно–істо¬ричне цілісне уявлення про реальність філософи називають парадигмою, в межах якої і осягається (упорядковується) все розмаїття філософських ідей індивідуальних представників філософії певної доби.
Першою історико–філософською парадигмою (візьмемо за приклад давньоеллінську античність) була антична парадигма, відповідно до якої все розмаїття існуючого тлумачилося як предметно–речова реальність. Світ розглядався як невпинна трансформація якоїсь першоречовини (вода, повітря, вогонь), перетворення її на розмаїття конкретних речей, але трансформація ця відбувається по колу, є постійним поверненням до пер¬винного стану першоречовини. Тому у світі по суті нічого не відбуваєть¬ся; немає, і в принципі не може бути, нічого нового, не бувшого (це й зро¬зуміло, адже «чисто» речовий світ не має ні минулого, ні майбутнього). То ж недаремно Платон визначає час як «рухомий образ вічності». Цей світ не знає духовності, – адже навіть числа Піфагора, так само як і ідеї Платона є речово–предметним існуванням (кожне число, за Піфагором, має свою геометричну форму, а ідеї Платона відрізняються від чуттєвих речей лише своєю абсолютною досконалістю). Навіть процес пізнання здійснюється як цілком «речовий» процес «зустрічі одного – речового, тільки «внутрішнього» – подібного з іншим – теж речовим, але «зовніш¬нім» подібним (у Демокріта зоровий образ є тонким шаром атомів, які «відокремлюються» від сприйманої речі і буквально «влітають в око» спостерігача). До певного моменту (десь до III–II ст. до н.е.) проблеми, що поставали в еллінському античному світі, більш–менш успішно розв'язу¬валися засобами античної парадигми – більше того, саме в рамках анти¬чної парадигми Протагор вперше формулює ідею предмету філософії, яка в основних рисах охоплює його зміст – «людина є міра всіх речей, існую¬чих у тому, що вони існують, не існуючих – у тому, що вони не існують», – тобто було відкрито головний принцип філософування – людиномір–ність світу. Було також сформульовано (Сократом і Платоном) перший загальний філософський метод пізнання реальності – діалектику, і були також сформульовані (Арістотелем) загальні правила мислення –логіка.
І все ж настав час, і антична думка виявила існування в реальності не самої лише моністичної (однозначної) речової єдності існування, керо¬ваної такою ж моністично однозначною детермінантою – необхідністю, але й принципово антитетичної, несумірної з речовістю античного світу реальності – духовності (Епіктет), керованою варіативною детермінантою

 
Вступ
– свободою (Епікур). Настає кризова доба античності – доба еллінізму, протягом якої руйнується антична парадигма і формується нова – серед¬ньовічна філософська парадигма.
Нова парадигма базується на визнанні нового монізму реальності –духовності, що репрезентується абсолютною її досконалістю – Богом. Цей світ розкриває принциповий плюралізм свого існування (детерміно¬ваний свободним, творчим його характером). Це виявляється, насамперед, у феномені творчості (можливості появи чогось такого, чого ще не було, тобто творчості з ніщо), невідомого античності (там, як ми знаємо, все існувало завжди, неминуче кружляючи у часовому циклі). Йдеться про творення духовним абсолютом буття – Богом – земного світу з ніщо. Тим самим часовий цикл «розгортається» з довічного «повернення» до самого себе – в історичний час, у якому, нарешті, відбувається, трапляється щось небувше, вперше поряд з «вічним тепер» античності постає часовий розмай минулого і майбутнього. Нудна одноманітність необхідного роз¬сипається яскравим водограєм можливого. Ми почали розмову про сере-дньовічну парадигму як теж моністичну (тільки духовну, на відміну від речово–предметної парадигми античності). Проте монізм цей досить своє¬рідний – духовність тут є «нормальним», одвічним станом реальності. Але завдяки безмежній творчій силі духовного буття (Бога) у цьому світі з'являється «штучна» (не з духу, а з «ніщо» створена) «земна» (природна) реальність. Осмислення «ніщо» не як формальної «порожняви», простої відсутності, а як найважливішого і невичерпного джерела творчості, стало величезним досягненням філософії. Воно вперше надало «ніщо» не триві¬альної форми відсутності знання, як це було в античності (згадаймо сок–ратове «я знаю лише те, що нічого не знаю»), а й позитивного значення «небуття лише теперішнього», але «можливого буття в минулому чи майбутньому». Але (знову ж завдяки безмежній творчій силі Духу) про¬дукт останнього дня творіння – Людина – поєднується з несумірною для її «земного» тіла «душею» – «іскрою Божою». Проте це – тільки вершина, до якої спромоглася дійти середньовічна парадигма. Визнавши світ двоїс¬тим, у якому наявні дві принципово відмінні реальності, середньовічна думка не знайшла способу їх взаємодії, вона лише констатувала їх одвічну і тому трагічну «роздертість» (єдиним, на що спромоглася вже християн¬ська теологія, була сформульована в «Апокаліпсисі» думка про «тимчасо¬вість» і тому «несправжність» природного, з «ніщо» створеного світу, якому належить «в кінці часів» трансформуватися у «царство небесне на землі», тобто перетворитися на духовне буття і тим завершити своє «грі¬шне існування»). І знов настає криза, на цей раз вже середньовічної пара–
 
Історія філософії
дигми. Настає доба Відродження, яка руйнує стару і народжує нову – Но–вочасну (або Новоєвропейську) філософську парадигму.
У рамках філософії Нового часу мислителі не тільки визнають «справжність» (так би мовити «легітимність») обох – і природної (матері¬альної), і духовної (ідеальної) реальностей, – але й шукають способу їх несуперечливого поєднання. Так виникають дві рівноцінні (за способом «об'єднання»), але протилежних за конкретним змістом такого поєднання філософські позиції – матеріалізм та ідеалізм (терміни були «пущені» у «філософський обіг» у 1702 році Ляйбніцем). Ідея «поєднання» двох реаль¬ностей полягала у спробі подати існування обох реальностей як пов'язаних між собою певного типу генетичним зв'язком – як породжуючої і породжу¬ваною, як первинної і вторинної, як визначаючої і визначуваної і т. д. Мате¬ріалізм (Ф. Бекон, Т. Гоббс, Б. Спіноза, Дж. Локк, Д. Дідро, П. Гольбах та ін.) вважав реально існуючими обидва різновиди реальності, лише підкрес¬лював, що матерія (природа) існує вічно і тільки за певних (цілком конк¬ретних) умов породжує відповідно до притаманних їй матеріальних зако¬номірностей «мислительну субстанцію» (Декарт). На противагу матеріалі¬зму, ідеалізм постулює одвічне існування реальності духовної, яка здатна (знову ж за відповідних умов і відповідно до її закономірностей), породи¬ти із себе «своє інше», набути «відчуженої» (природної) форми свого іс¬нування. Хронологічно першим сформувався матеріалізм, але на початку XVIII ст. йому було завдано нищівного удару Дж. Берклі, після якого ма-теріалізму вже не судилося стати на ноги (французький матеріаліст Д. Дід¬ро був змушений визнати, що «на сором і ганьбу людства» Берклеву кри¬тику матеріалізму «спростувати неможливо»). Тоді на зміну матеріалізму приходить ідеалізм – спочатку І. Кант, за ним Й. Г. Фіхте, Ф. Шеллінґ, Ґ. Ге¬гель та ін. Але на початку XIX ст. зазнає краху й ідеалізм. І знову криза.
Подолати кризу Новочасної філософії зумів, істотно переосмислю¬ючи її фундаментальні принципи, К. Маркс. Але його філософська пози¬ція виходить за межі самої Новочасної парадигми – і хоча сам Маркс на¬зиває свою філософію матеріалізмом (точніше – «матеріалістичним розу¬мінням історії»), Маркс насправді є представником нової – сучасної – фі¬лософської парадигми, оскільки вихідною категорією його «матеріалізму» є не матерія (субстанція, природа і т. ін.), а практика, яка гармонійно по-єднує матеріальний чинник («матеріальну, предметну діяльність») та чин¬ник ідеальний (ідеальну мету дії). На жаль, цього ж не можна сказати про учнів Маркса (у тому числі і найближчого до нього – Ф. Енгельса). Оголо¬сивши (вже після смерті Маркса) діалектичний метод (як пізнавальний метод діалектика може бути лише чинником ідеальним) «об'єктивною діалектикою», або, як він уточнює пізніше, «діалектикою природи», Ен–

 
Вступ
ґельс принципово відходить від марксової специфічної позиції. А у 1888 р. він взагалі оголошує протистояння матеріалізму та ідеалізму «основним питанням філософії», чинним на протязі всієї історії філософії, тобто аб¬солютизує специфіку філософського розвитку в рамках її Новочасної па¬радигми, а услід за Енгельсом російські «марксисти» (Плеханов, Ленін, Сталін) просто повертаються на позиції матеріалізму XVII–XVI1I ст.
Що ж до сучасної філософської парадигми (її ознакою, як ми вже відзначили, говорячи про Маркса, є спроба знайти способи «гармонійної», «на рівних» єдності природного і духовного чинників реальності), то до неї слід також віднести позитивістську (особливо в її неопозитивістсько¬му та «аналітичному» варіантах), прагматистську, екзистенційну та ще ряд інших ліній сучасної світової філософії. Окрему групу філософських ідей репрезентує один з найновіших – постмодерністський – філософсь¬кий напрямок, про який ще важко щось сказати щодо його парадигмаль–ної приналежності. Але труднощів подібного роду не слід боятися, тим більше не слід ухилятися від їх аналізу – такою є природа філософії – дав¬нього і водночас завжди юного знання про взаємовідношення людини і навколишнього світу.
Все сказане свідчить про те, що історія філософії пов'язана з філо¬софією не тільки через її минулі, давно вже неіснуючі стани, як це іноді спрощено розуміється коли йдеться про історичний аспект реальності. Історія філософії не є просто «архівом» філософських текстів минулого, –філософи кожного нового покоління активно вчитуються в тексти своїх попередників (не тільки «близьких», але й «далеких»). А цікавить їх при цьому не те, що дійсно сказав той чи інший мислитель (їх, звичайно, ціка¬вить і це, але – не тільки і не головне це) – але те, що міг би, мав би і т. д. сказати цей мислитель, але чомусь (до речі, цікавить і це «чомусь») не сказав цього. Інакше кажучи, історик філософії– мислитель,.який шукає в текстах минулого не тільки вже здійснене там, але й нереалізовані (з бага¬тьох причин) можливості минулого. А таких можливостей («втрачених» авторами у свій час) дуже багато. Знаходження і реалізація цих можливо-стей у теперішньому часі постійно актуалізують тексти минулого. Це той творчий шлях, який дозволяє нам не зупинятися безсило перед минулим (мовляв, воно пройшло і змінити того, що вже сталося, неможливо), а на¬давати минулому нового, іншого продовження, «повертати» його у те¬перішнє і тим самим примушувати його «працювати» на майбутнє». Саме про такий метод творчого опанування минулим говорить німецький філо¬соф М. Гайдеґґер, називаючи його методом «повернення» (Wiederholen). Історія філософії є, отже, не «архівним додатком» до філософії, але її твор–
 
Історія філософії
чою серцевиною – «сучасним фронтом» творчого філософського пошуку, «школою» професійного гартування і наснаги.
Цей підручник історії філософії є однією з перших спроб у нашій державі продемонструвати творчо–активний, спрямований у теперішнє і у майбуття характер історико–філософського знання, як його розуміють і практично реалізують у навчально–методичній та науковій роботі викла¬дачі кафедри історії філософії філософського факультету Київського на¬ціонального університету імені Тараса Шевченка.

Підручник підготували:
Вступ: В.І.Ярошовець, д. філос. н., професор, завідувач кафедри; І.В.Бичко, д. філос. н., професор; В.А.Бугров, к. філос. н., доцент.
Частина І: О.В.Александрова, д. філос. н., професор; А.П.Андреус, к. філос. н., доцент; Т.П.Кононенко, к. філос. н., доцент.
Частина II: О.В.Александрова, д. філос. н., професор.
Частина III: Т.П.Кононенко, к. філос. н., доцент.
Частина IV: Д.Є.Прокопов, к. філос. н., асистент.
Частина V: М.Д.Решетник, к. філос. н., доцент.
Частина VI: В.І.Ярошовець, д. філос. н., професор, завідувач ка¬федри; І.В.Бичко, д. філос. н., професор; В.А.Бугров, к. філос. н., до¬цент; О.П.Варениця, асистент.
Частина VII: І.В.Бичко, д. філос. н., професор; Г.Є.Аляєв, к. іст. н., доцент.
Частина VIII: І.В.Бичко, д. філос. н., професор; А.К.Бичко, д. фі¬лос. н., професор.

 
ЧАСТИНА І. ІСТОРІЯ СТАРОДАВНЬОЇ ФІЛОСОФІЇ

Розділ 1. Філософія в Стародавній Індії та Стародавньому Китаї

Становлення індійської філософії

Специфіка сприйняття індійської філософії
Індійська філософія – одна з унікальніших філософій світу. Індія завжди пишалася своєю філософією і старанно оберігала її. Тому сприйняття індійської філософії сполучене з певною специфі¬кою, котра, перш за все, виходить з установки про існування нездоланно¬го бар'єру між так званою «західною» та «східною» культурами.
Один з авторів даної установки, видатний швейцарський філософ і психолог XX сторіччя К.-Ґ.Юнґ, намагався обгрунтувати цю розбіжність за допомогою відкритих ним термінів аналітичної психології – екстравер¬сія та інтроверсія. «Інтроверсія, – писав він, – це стиль Сходу, а екстраве¬рсія – стиль Заходу. На Заході інтроверсія сприймається як аномальне, хворобливе і взагалі неприпустиме явище. На Сході ж, навпаки, турбо¬тливо випестувана нами екстраверсія вважається спокусою підвищеної чуттєвості, що досягає апогею в сукупності всіх людських страждань» .
Розподіл філософії за Східну та Західну є характерним для неісто–ричного підходу. Історія (час) долає таке просторове протиставлення, про що свідчить історико–філософський процес. Якщо сучасний представник західної філософії спробує зазирнути у світ філософії стародавньої Індії, десь у VI–V ст. до н.е., на своє здивування, він зустріне там майже всі фо¬рми філософування, котрі вважає своїми власними: екзистенціальність, ні¬гілізм, абстрактний суб'єктивізм, стихійний матеріалізм, діалектику, фено¬менологію, тощо. Не треба забувати, що і сам К.–Ґ. Юнґ приходить до ви¬сновку про необхідність зустрічі цих двох світів. Думка, до речі, не нова для

1 Юнг К.-Г. О психологии восточных религий и философий. – М, 1994. – С. 101–102.
 
Історія філософії
західної філософії. Вона була висловлена Геґелем ще в XIX сторіччі: «Це вірно також відносно шляху на схід, котрий є також шлях на захід»1.
Специфічною для сприйняття є і досить своєрідна стародавня ін¬дійська хронологія. Взагалі питання про хронологію стародавнього світу дуже складне, оскільки вона відрізняється від її сучасного розуміння. Так, наприклад, індійський образ часу – це час феноменальний, і за своєю фо¬рмою він циклічний. Точний відлік часу підпорядкований тут іншим за¬конам, і дуже важко сьогодні встановити не тільки дату народження ін-дійської філософії, але й дату життя окремих філософів. Крім того, у будь–якому індійському філософському трактаті можуть бути викладені ідеї, котрі виникли ще до його написання, у сиву давнину. Можливо, така хро¬нологія є не стільки індійською справою, скільки даниною ведичному язич¬ництву, адже циклічність часового виміру є характерною ознакою язичниц¬тва, і це перейшло індійцям у спадщину. Іноді для індійців (на противагу звичній для європейця акуратності встановлення дат) визначення дати вза-галі не заслуговує уваги, бо вони переконані в тому, що людина приходить у світ не один раз, і не один раз висловлює геніальну ідею.
До специфіки сприйняття індійської філософії треба віднести і мо¬вний бар'єр. Мова, на якій викладені філософські тексти, – стародавній санскрит, тому духовність Індії в середині XIX сторіччя відкривали не філософи, а філологи, котрі звертали свою увагу на порівняльний аналіз індо–арійських мов, а не на філософеми.
Спеціалісти–індологи радять починати знайомство з індійською фі¬лософією через сприйняття специфічних і незвичних для західної мента¬льності термінів–ідеологем, які складають доктринальний каркас системи:
1. Карма – закон універсальної причинності, що обумовлює людсь¬ке існування. Вона означає «діло», «дію», що може дорівнювати «профе¬сії». Причому «карма» означає дію взагалі і не тільки фізичну, а й верба¬льну (словесну) і ментальну (психічний акт). Результат дії, висновок жит¬тя, визначає параметри наступного життя живої істоти, котра мусить змі¬нити життя, що скінчилося.
2. Сансара – безначальне і нескінченне чергування народжень та смертей, кругообіг живих істот під впливом закону карми, що регулюють етичні норми спілкування людей.
3. Майя («серпанкове покривало Майї») – загадковий процес, ілю¬зорна примара реальності, котра лише видається реальністю, що поро¬джує і підтримує вселенський лад і в такий спосіб здійснює «безконечний рух» колеса існування.
' Гегель Г. В. Ф. Энциклопедия философских наук. – Т. 1. – М., 1974. – С. 278. 10
 
Частина І. Історія Стародавньої філософії
4. Абсолют, яким би ім'ям його не назвали: Брахман, Атман, Необ¬умовлене трансцендентне, Безсмертне, Непорушне, а також Нірвана.
5. Йога – спеціальний термін для позначення психотехніки; інакше її прирівнюють до медитативної практики звільнення. Термін «медитація» походить від латинського – meditatio, що означає роздуми. Між іншим, процедура медитації дуже далека від процесу роздумів, а деколи вона пе¬редбачає вихід за межі дискурсивного мислення. Тому в даному контексті більш адекватним є слово «споглядання». Слово «йога» означає «зв'язок», «з'єднання». Скоріш за все, мається на увазі з'єднання думок та психічних факторів взагалі, їх зосередження на єдиному об'єкті споглядання. В ін¬дійських текстах термін «йога» використовується у двох основних зна¬ченнях: по–перше, йога означає психотехніку взагалі, практику «звіль¬нення» (мокша, мукті, кайвалья, нірвана, тощо), яка використовується усіма релігійними традиціями – індуїстська йога, буддійська йога, джай¬ністська йога і т.ін.; по–друге, йога означає даршану (філософську систе¬му), створену мудрецем Патанджалі, яка й носить його ім'я – йога Патан–джалі. Є ще одне, другорядне, значення йоги – чаклунство, магія.
6. Мандала – образ світу. Буквально це слово означає «коло», іноді його перекладають як «центр», іноді, як те, що оточує. Це досить незви¬чайна композиція, котра складається таким чином, що вказує на рівень розвитку свідомості індивіда. Вона може бути складена з одного наріжно¬го кола і одного або декількох внутрішніх кіл, у котрі вписують квадрат, поділений на чотири трикутника. У центрі кожного трикутника і у центрі самої мандали також знаходяться кола із зображеннями божеств або їх символів. Таке зображення може мати безліч варіантів; деякі мандали на¬гадують лабіринт, інші – палац з садами. Рослинний орнамент може співі¬снувати з кристалографічними структурами, іноді у малюнку можна роз¬гледіти діамант або квітку лотоса.
7. Мокша, мукті, кайвалья, нірвана – різні терміни в різних філо¬софських школах означають одне й те саме – звільнення.

Освоєння індійської філософії західним світом
Вважається, що Захід почав освоювати індійську філософію у XIX сторіччі з появою перекладів індійських сакраль¬них текстів на європейські мови, зокре¬ма – перекладів англійських філологів–сходознавців Генрі–Томаса Кольбрука та Макса Мюллера.
Свою думку відносно її особливостей мала вже німецька філософія початку XIX сторіччя. Добре відомий той факт, що інтерес до Індії і зача¬рованість у її первісних образах був притаманний німецькому романтиз¬му. Про індійську філософію пише і Ґ.В.Ф.Гегель, але для нього най–
11
 
Історія філософії
більш авторитетним перекладачем і знавцем індійської філософії був не романтик Фрідріх фон Шлегель, а Г.-Т.Кольбрук. «Згідно кольбруківсь¬кому здобутку, індуси володіють стародавніми філософськими система¬ми» , – писав він у своїх лекціях з історії філософії.
Радикальний поворот західної філософії до Індії був здійснений А.Шопенгауером, який спрямував філософську думку до «смисложиттє¬вих» проблем і підготував філософію Гуссерля та «філософію життя». Цей поворот, котрий визрів у надрах самої європейської філософії і був обумовлений та виправданий її власними проблемами, багато в чому спи-рався на Упанішади та буддизм. Цікаво, що буддизм і філософія А.Шопен¬гауера мали дуже великий вплив на фізика А.Ейнштейна, про що він сам писав у своїх філософських одкровеннях.
У середині XIX сторіччя величезний внесок у знайомство світу з езотерикою індійської філософії був зроблений теософським рухом, запо¬чаткованим О.П.Блаватською та її послідовниками. Цей внесок полягав насамперед у намаганні перетворити знання з езотеричного, котрим воло¬діли лише «вибрані», у знання для широких кіл суспільства.
Можна говорити і про певний вплив індійської філософії на росій¬ських філософів Вол. Соловйова та М.Бердяєва. Сам М.Бердяєв неодно¬разово вказував на той факт, що його ідея індивідуального романтизму сформувалася під впливом А.Шопенгауера та індійської філософії.
Серед сучасних індологів слід особливо відзначити імена І.П.Мі¬наєва, Г.М.Бонгард–Левіна, Т.Є.Єлизаренкової (котрій ми зобов'язані перекладом «Рігведи»), визначних будцологів Ф.І.Щербацького та О.О.Ро¬зенберга; перекладача та коментатора «Упанішад» А.Я.Сиркіна, А.Є.Лук'я¬нова, Е.А.Торчинова, К.К.Жоля, М.Еліаде, видатних індійських філософів С.Радхакрішнана, С.Чатгерджі, Д.Датта, Д.П.Чаттападьхяя та інших.
Проте, спираючись на сучасні досягнення в галузі індології не слід забувати, що індійське диво було відомо ще за часів Александра Маке¬донського (IV ст. до н.е.), Афанасія Нікітіна (XV ст.) та Васко да Гами (XV–XVI ст.). Відомо, що вже з VI ст. до н.е. починається більш тісне спіл¬кування Індії з народами Середньої Азії та Ірану. Індійська сатрапія вхо¬дила до складу Персидської держави Ахеменідів аж до її остаточного руйнування. В арміях персидських царів, що воювали з греками, були і індійські воїни, і в Європу саме з тих часів починають проникати свідоцт¬ва про Індію, хоча й у своїй більшості малодостовірні. Саме відтоді у на¬родів Середземномор'я починають складатися традиційні уявлення про Індію як про «країну див».

1 Гегель Г. В. Ф. Лекции по истории философии. – Кн. 1, – СПб., 1993. – С. 168.
12

 
Частина І. Історія Стародавньої філософії
Дуже показовим є спілкування з Індією самого Александра Маке¬донського, котре почалося з 327 р. до н.е. На Александра і його оточення Індія справила сильне враження, а особливо – зустріч з екзотичними для греків та македонян індійськими філософами, котрих греки називали гім¬нософістами (роздягненими мудрецями). Вони й вплинули на рішення царя припинити свій похід в Індію. Особливий вплив на Александра мав мудрець Калан, котрий користувався повагою у царя. Розповідають, що Калан продемонстрував Александру притчу: розстеливши перед ним вису¬шену шкіру, він спочатку став на один її кінець, потім на іншій, і протиле¬жні краї по черзі підіймалися, потім він став на середину, а уся шкура про¬довжувала лежати на землі. Александр мусив зрозуміти, що йому необхідно знаходитися у центрі своєї держави, а не блукати на околицях. Свій відступ Александр пояснив так, нібито він відступає тільки перед богами, а зовсім не перед людьми. Він зробив жертвопринесення, і вони не були прийняті, –отже, воля богів вимусила Александра змінити свій намір.

Поняття «індійська філософія» 
та «образ» індійського мудреця
Приступаючи до засвоєння основних положень індійської філософії необхід¬но визначитися з самим поняттям «ін¬дійська філософія». На перший погляд такого поняття взагалі не може існува¬ти. Натомість, існує безліч філософів, що живуть і працюють в Індії. Ко¬жен з них має свою філософську концепцію, свою філософську школу.
Насамперед, необхідно розрізняти поняття «індійська філософія» і «філософія, що існує в Індії», які не збігаються. Індійська філософія має своєрідність філософування, яка не може бути зведена до жодної філосо¬фії, але разом з тим, відтіняє філософування кожного з її представників так, що робить їх приналежними до тієї якості. Індійська філософія вже давно вийшла за межі Індії. Вона з необхідністю відкриває народне корін¬ня філософування. її місце знаходження – не тільки територія тієї місце¬вості, де вона виникла, а свідомість мудреця. Питання лише в тому, хто є той мудрець? Для того, щоб відповісти на нього, необхідно настроїтися на філософське, тобто цілісне світосприйняття.
Наше сприйняття цілісності може бути різним. Ми можемо розгля¬дати її крізь певне уявлення, крізь діалектичне поняття (науково) і, в реш–ті–решт, по філософськи, як певну філософську дію, що намагається від¬творити ту цілісність у реальному житті. Звідси й ефективність сприйнят¬тя індійської філософії дорівнює тим різним рівням сприйняття.
Цілісне сприйняття індійської філософії можливе для нас не через те, що ми можемо змалювати у своїй уяві за власним бажанням, або ж за бажанням випадкових осіб від філософії; недостатньо для цього мати ли–
13
 
Історія філософії
ше певне поняття, хоча воно буде відтворювати індійську філософську дійсність більш об'єктивно і конкретно. Нам необхідне конкретне, безпо¬середнє спілкування (взаємодія) з філософуючим індійським мудрецем. Лише конкретний образ того мудреця дасть нам можливість подолати не лише відстань, але й величезний проміжок часу.
Так, перше враження, що виникає в нашій свідомості, малює диво¬вижність індійської філософії і ми можемо легко впасти в її чари тому, що нам здається, що та дивовижна таємниця, котра відкривається нам, здатна навчити людину володіти своїм емоційним станом, перетворити її у во¬льову особистість. Це так, але цього замало.
Справді, сама ритміка слів «індійська філософія» викликає в нашій уяві, перш за все, образ усамітненого смаглявого індійського мудреця–мага, чудодія невизначеного віку і невизначеної статі, але з міцним здо¬ров'ям і настільки володіючого своїми почуттями, розумом та діями, що важко збагнути, хто перед нами є насправді: чи то жива істота, чи то мер¬твий, а можливо і сам безсмертний. То він з'являється як справжній факір, що вміє за своїм бажанням приборкувати вогонь, ходити босоніж по роз¬битому склу, палаючому вугіллю, переміщуватися у просторі, здійснюю¬чи «магічний політ»; то сидить під символічним деревом бан'ян на шкірі з антилопи, займаючись поглибленими роздумами (медитацією); то він –вчитель {гуру), навколо котрого збираються учні; або як лікар, з дивовиж¬ними, нетрадиційними засобами лікування, спроможний вдихнути енер¬гію життя в безнадійно хвору людину.
Того індійського мудреця можна зустріти й сьогодні, і не тільки се¬ред вчителів та лікарів, а й серед релігійних та політичних діячів. Його поміркована, поважна поведінка, самовпевнена постать і вдача, заворо¬жуючі чорні очі навіюють на думку про те, що в нього є чому повчитись, особливо людині неспокійній, збудженій стресами, як кажуть, людині «західного» світу.
Саме це, у першу чергу, приваблює в індійській філософії і збирає для неї величезну аудиторію прихильників. Виходячи за межі нерозвине–ної уяви, ми зможемо побачити, що в індійській філософії значно більше можливостей, і тому, як надмірне захоплення так і будь–яка іронія тут не¬доречні. Зрозуміло, філософське ставлення до світу виходить за межі про¬стої уяви і намагається розгледіти в індійській філософії, так як і в будь–якій іншій філософії світу, момент свого власного розвитку, можливо і суперечливий.
Отже, образ індійського мудреця виходить за межі окремої усаміт¬неної особи, хоча, водночас, і не можливий без неї. Зрозуміло, він є необ¬хідною абстрактною клітинкою, щоб зрозуміти зміст і прояв філософсь–
14

 
Частина І. Історія Стародавньої філософії 
кого знання. Мудрець взагалі як образ може бачитися як посередник між крайнощами. Дотримуючись міфічної термінології, про мудреця можна сказати, що він знаходиться між небом та землею в повітряному просторі. Для індійського мудреця саме «повітряний простір» відіграє значну роль, бо він знаходиться в серці мудреця, а разом з ним там знаходиться і все те, що його населяє, тобто увесь духовний світ. Цей серцевинний повітряний простір потребує очищення і наповнення: дихання, харчування, дійсного кохання. Коли ж йдеться про філософуючого мудреця, його спрямування з одного боку виходить за межі своєї одиничності, а з іншого боку, він повинен шукати джерело енергії, волі усього індійського народу. Тобто, мова може йти про увесь «індійський народ», головною метою якого було прагнення до свого звільнення.
Про індійську філософію можна розповідати дуже багато цікавих і невірогідних речей, порівнюючи її з філософіями інших країн «сходу» і всього світу в цілому. Сама ж вона розкриває і стверджує свою особис¬тість коли здійснюється в реальному світі, на підставі власного самоусві¬домлення і самоудосконалення. Власне, це є один і той самий процес –процес становлення індійської філософії, перетворення її форм у межах однієї індійської своєрідності філософування. Він починається із сивої давнини і відбувається двічі: спочатку виникає філософія на противагу міфічному світовідношенню людини, потім зароджується, розгортається і набирає енергії саме індійська філософія.
Однак становлення філософського рівня свідомості в різних його особливостях може виникнути (або не виникнути) у свідомості не тільки тієї людини, котра жила в ті віддалені часи, але й у свідомості сучасної людини. Свою визначеність філософія отримує як новий спосіб ставлення до світу порівняно з усіма нефілософськими способами, і, перш за все, порівняно з міфічним, релігійним і науковим світовідношенням. Зрозумі¬ло, що свідомість будь–якої людини не може бути однобічно спрямова¬ною. Людина, як правило, керується усіма формами своєї свідомості, які можуть бути пов'язані і непов'язані між собою, і кожна з них протягом життя може набувати певного пріоритету.
Про індійську філософію фахівці–індологи пишуть, що вона й сьо¬годні не має рафінованої форми. У сучасній Індії впадає у вічі те, що фі¬лософія не існує відокремлено від релігії та науки і, навіть, міфології. У цьому часто вбачають недолік, хоча це зовсім не так. Філософії в Індії завжди надавався пріоритет як найбільш глибинному знанню. Однак, во¬но завжди розглядалося як знання елітарне, езотеричне, котре у своїй роз-виненій формі не може не бути пов'язаним з сучасним науковим знанням, а свого розповсюдження, поширення набуває в релігії. Отже, філософія в
15
 
Історія філософії
Індії виникає як новий рівень свідомості, що відповідає новим запитам дійсності на противагу міфу. Вона є запереченням міфу як дійсне знання.
Як бачимо, перед нами нелегка задача відшукати індійську якість філософування серед великої кількості оригінальних філософських вчень, які запліднили Індію вже на початку виникнення філософського знання. Ми обмежимось розглядом філософії стародавнього світу і сподіваємося, що Індія сама бажає поділитися з нами своєю таємницею.

Виникнення філософії в Індії 

Філософія в Індії виникає в середині І тисячоліття до н.е. Власне, період її ви¬никнення продовжувався ціле тисячоліт¬тя (приблизно V ст. до н.е. – IV ст. н.е.). Проте початок філософського знання зо¬всім не є питанням хронології. Це питання належить до філософських, і тому тим, хто його поставив, перш за все цікаво дізнатися не про час вини¬кнення філософії, а про сам процес постання якісно нового способу мис¬лення, без якого філософія взагалі не відбулась би як така.
Якщо для Арістотеля філософія виникла зі здивування, для Гегеля з «напруження протиріччя», то для К'єркегора з відчаю. Саме остання дум¬ка найбільш співзвучна індійській філософії. Вона, як і філософія К'єрке–ґора, наскрізь екзистенційна. Відомий сходознавець і культуролог М. Елі–аде зауважує: «Індія була повністю поглинена пошуком відповіді на важ¬ливе питання про людський стан, і, перш за все, про його мінливість. Та¬ким чином, можна стверджувати, і не без підстав, що вся індійська філо-софія була й залишається екзистенціальною»1. Будучи тісно пов'язана з релігією, і за своїм призначенням виконуючи сотеріологічну функцію (сотеріологія – вчення про спасіння душі), вона неначе квітка лотосу зро¬стає з горя і людського страждання, головним чинником якого є роз'єднаність світу, що приводить до хвороби, старості та смерті. Ось чо¬му питання – «я, той, хто не знає, запитую мудреців, які знають, як неро¬зумний для отримання знання: чим було те Єдине»2, – можна вважати го¬ловним філософським питанням стародавньої Індії. Відповіддю на це пи¬тання може бути лише метафізичне знання (відья, джняна, праджня) і тільки воно заслуговує поваги і несе звільнення. Окрім нього, а також до¬поміжних технічних засобів (йоги), навряд чи слід знати ще щось. У цьо-му світі люди слухають лише того вчителя, котрий викладає необхідні для людей правила звільнення. «Для мудреця все є стражданням», «Все –страждання, все ефемерне», – одні з головних, існуючих на той час афо–
1 Элиаде М. Йога. Свобода и бессмертие / Пер. с англ. – К., 2000. – С. 10. 2 Антология мировой философии. – Т. 1. – Ч. 1. – М., 1969. – С. 71.
16

 
Частина І. Історія Стародавньої філософії
ризмів. Причому людина у своєму стражданні не самотня – страждання є всесвітньою необхідністю, на яке приречена усіляка «форма», від богів до крихітної комашки. Сам факт існування в часі, володіння протяжністю в часі припускає страждання, яке має вселенський сенс. Головна мета філо¬софського знання в Індії, хоч би в яких формах воно не існувало, – знайти засоби звільнення від страждання усього існуючого, і насамперед людини – як окремої особистості, так і усього індійського народу. І філософія в Індії дає таку відповідь.
Філософія в Індії виникає не просто як заперечення власного індій¬ського міфу, а як заперечення міфу чужого, ведичного. Впродовж трива¬лого часу індійську філософію ототожнювали з Ведами. Веди – одна з найдавніших пам'яток духовної культури людства, яка стала відома в Ін¬дії приблизно в середині II тисячоліття до н.е. Завдяки Ведам індійську філософію називали найстародавнішою у світі, а Індію сприймали як ба-тьківщину філософії, як країну, де, на відміну від інших країн світу, дуже рано склалися певні філософські традиції. Однак, Веди є духовною спад¬щиною аріїв, які увійшли в Індію як завойовники. Період панування аріїв відомий як період «ведичної ночі», що тривала з середини II до середини І тисячоліття до н.е. Філософія в Індії виникає в VI–V ст. до н.е. Саме в цей час вже можна знайти датовані першоджерела власної індійської мудрості.
Ведична література важка для розуміння своєю підвищеною мета¬форичною мовою та спекуляціями. Можна реконструювати теогонію ве¬дичного міфу таким чином. Спочатку його божественний пантеон нарахо¬вував до 3339 богів (33 з них складали головний пантеон). Усі ті боги на¬лежали до трьох світів (три локи): земні боги (Агні – бог вогню, Сома –бог місяця та символ божественного напою, та ін.), атмосферні (Індра –бог грому та війни та ін.), небесні (Сурья – бог сонця). Серед богів існува¬ла ворожнеча між девами (добрими богами) і асурами (богами, що мають магічну силу). Існували також абстрактні божества різного типу, чиї імена означали деякі елементарні космологічні акти (наприклад, бог Шраддха –«Віра», бог Манью – «Гнів», Тапас – «Космічний жар» та ін.). Раптово з'являється узагальнений тип об'єднання – Вішведева («Усі–боги»).
Подальший розвиток веде до виникнення універсального принципу ведичного всесвіту –pima (rta), протилежного анріті (anrta), що вказує на протилежність всесвітнього ладу та хаосу. З'являються акти–інваріанти: пошук опори, встановлення посередництва та ін. Структура часу та прос¬тору у ведичному міфі орієнтована на позначення сакрального центру (межа старого та нового року, а центр землі – вівтар). Космогонічні міфи описують зародження всесвіту із світового яйця, чим підкреслюється мо¬ністичний принцип: все походить з Єдиного, і нічого, окрім нього не 
17
 
Історія філософії
існує. Те єдине називається ім'ям Праджапаті. У деяких міфах згадується вселенський бог Пуруша, або бог творець Брахман.
Самого слова філософія на той час ще не існувало. Замість нього використовувалось інше слово – «даршана». Даршан виникає безліч. Істо¬рія зберегла дуже мало першоджерел, і ми можемо отримати певні знання про даршани лише з таких трьох найбільш достовірних історико–філософ–ських праць: «Сарва–сіддхантасара–самграх» («Зібрання всіх існуючих те¬орій»), що приписують видатному ведантисту Шанкарі (VІІI–IX ст. н.е.); «Шад–даршана–самуччая» («Зібрання шести філософій») джайніста Харіб-хадри (IХ–Х ст. н.е.); «Сарва–даршана–самграха» ведантиста Мадхавачарї (XIV ст. н.е.). Історико–філософські тексти існують також у скарбницях буддизму.
Даршана в певному сенсі слова означала світогляд – огляд (бачен¬ня) світу, а індійським мудрецям вона була явлена як дзеркало, котре мо¬же відобразити життя в цілому. Даршана вказує й на те, що філософія не може бути безособистісною, що вона безпосередньо пов'язана з люди¬ною, причому людиною особливою – мудрецем. Індійський мудрець–фі-лософ має в собі той простір неначе дзеркало – даршану.
Спочатку даршана знаходилася в центрі серця–свідомості мудреця, потім мудрець, висвітлюючи простір своїм розумом, зібрав навколо себе учнів і опинився сам в центрі даршани. Так, у взаємодії учня та вчителя, виникли перші філософські школи. Взаємодія також поступово змінювала форми: спочатку лише обережне спостереження за вчителем, потім запи¬тування до нього, послушництво і згодом спілкування за допомогою опо-середковуючого засобу – книги.
Філософські книги були написані в тогочасному філософському жа¬нрі – сутрах. Сутра (букв, «нитка, на яку нанизані намистинки») визнача¬лася як твір, що мав намір виразно, розбірливо, ясно висловити думки його автора про всесвіт. Сутра могла складатися з кількох слів, однак той вислів, що можна було б назвати й афоризмом, був цілісним зображенням певного сенсу, який вкладав у нього автор. Були випадки, коли сутра складалася лише з одного слова. Сутра мала бути лаконічною, щоб її легко було за-пам'ятовувати. Оскільки сутрою користувалося будь–яке знання, необхідно розрізняти сутру наукову і філософську. Остання нагадувала коло, де поча¬ток і кінець співпадали, утворюючи собою певний сенс.
З часом сутри стали обростати різними тлумаченнями – бхашья, ко¬трі нашаровувалися одне на одне. Філософське знання перетворювалося в коментарі первісних сутр. Даршана, сутра і намір (знайти засіб звільнення від страждання), таким чином, були загальною нормою для індійського мудреця в часи виникнення філософії.
18

 
Частина І. Історія Стародавньої філософії
Те, що відрізняло мудреців між собою, приховувалося в самому змісті даршан. Вже тоді було відомо, що дія звільнення базується на ба¬ченні та передбаченні, а бачить (чи не бачить) людина розумом. «Розум (мій) був далеко, і я не бачив,... тому що лише розумом дивляться, розу¬мом бачать...Тому майже той, кого доторкнуться позаду, впізнає це розу-мом»1. Нагострити свій зір можна було відшліфувавши розум. Ось чому в стародавній Індії велику увагу приділяють розуму, причому за змістом розрізняли поняття розуму та розсудку.
Змістом розуму могло бути знання і про реальний, оточуючий лю¬дину світ, і про форми мислення, і про єдність світів (внутрішнього та зовнішнього), і майже знання, про той простір, що знаходиться між світа¬ми, так званий повітряний простір. Вважалося, що незнання породжує страждання, тому його можна подолати дійсним знанням. Дуже велике значення приділялося розгляду питання про засоби отримання такого знання. За допомогою знаючого себе розуму філософи намагалися нама¬лювати той світ, котрий вони бачили своїми очима. Одні з них бачили лише фактично існуючий світ, інші доводили, що існує світ, котрий не можна побачити звичайним оком, для цього потрібний філософський зір, котрий, у свою чергу, може керуватися або богом, або будь–яким автори¬тетом. Погляди мудреців розбігалися, а якщо бути точним, то треба сказа¬ти, що дзеркало індійського мудреця розкололося, і кожний його осколок віддзеркалював своє зображення світу, хоча мова йшла про світ у цілому, як про всесвіт.
У такому розбитому дзеркалі бачилася і якість людини, її людя¬ність, її «Я» та «не–Я», її обожненість. Критерієм істини вважали або без¬посереднє споглядання (інтуїцію), або доказ, або свідоцтво. Суто філо¬софська практика, котра б насправді звільняла людину від страждання, зводилася до практики зосередження, що поглиблювала уяву людини і формувала в ній потребу разом зі стражданням звільнитися від життя вза¬галі як від власної карми, і отримати спокій (благо) за межею карми, за межею життя. Щоправда, досконалому зосередженню і виходу з карми повинна була передувати досконала поведінка (певні етичні норми), що було вкрай необхідно тогочасному суспільству. Однак і ця точка зору ма¬ла серед філософів своїх супротивників, котрі не бажали миритись з не-втішним станом речей і пропонували людям поспішати насолоджуватися життям.
Приблизно таким був стан у філософії в Індії на самому початку її розвитку.

1 Бріхад–упанішада 1. 53, Майтр. 6.30.
19
 
Історія філософії

Санкх'я, йога, ньяя, вайшешика
В історико–філософській науці здійсне¬но певну класифікацію матеріалу і для його кращого засвоєння запропоновано поділити даршани за принципом їх від¬ношення до Вед. Згідно з цією класифі¬кацією одну частину даршан відносять до тих, які підтримували авторитет сакрального знання (на той час сакральним знанням в Індії були Веди), а їх розумом керував сам Бог. Їх називають ортодоксальними даршанами (ас¬тика). Другу частину даршан відносять до тих, які не визнавали сакрально¬го знання, а керувалися іншими авторитетами, або не мали авторитетів зо¬всім, їх називають неортодоксальними даршанами (настика). Традиційно до астики відносять даршани: санкх'я, його–даршана, ньяя, вайшешика, мі¬манса і веданта. До настики відносять, іноді умовно, джайнізм, чарваків локаятів та буддизм. Кожна з цих даршан була заснована певним мудрецем, мала свої сутри і своїх учнів. Вона пропонувала власний шлях звільнення.
Нам відомо, зокрема, про Капілу та його даршану «санкх 'я» (букв. –що перелічує істинні принципи, першоджерело – «Санкх'я–сутра Капіли»), котра належала до астики і мала декілька форм у своєму розвитку (дуаліс¬тичну, теїстичну та атеїстичну). У первісній, найбільш відомій людству фо¬рмі вона розглядала світ подвоєним на дві частини – пракріті та пурушу. Пракріті (першообраз матерії) протистоїть пуруші як цілком самостійне першоначало, котре має три якості (гуни: cammвy – світлий початок, ра¬джас – енергію, тамас – темний початок), що стихійно пов'язані між со¬бою, підпорядковані розвитку і навіть саморозвитку, а в людському тілі відповідають її характеру, природній суперечливій єдності, яку можна на¬звати «не–Я». Пуруша, у свою чергу постає як абсолютна свідомість, або абсолютне Я, котре без пракріті позбавлене сенсу і образно виглядає немов би кульгавий, котрий тягнеться до сліпої пракріті, щоб освітити її шлях еволюційним розвитком, котрий починається з зародку всесвіту, і, проходя¬чи усі стадії, які можна висловити за допомогою 24–х категорій, повертаєть¬ся до себе, до абсолютної душі, що позначається 25–ою категорією. Процес звільнення тут розглядається як процес отримання завдяки освіті знання про своє «Я» та «не–Я».
Йога–даршана, першим вчителем якої був мудрець Патанджалі представлена в сучасній індійській літературі як суттєве доповнення санкх'ї. Буквально «йога» означає «зв'язувати», «тримати», «ярмо»; в ін¬дійській сакральній літературі йогу навіть називають «переживанням свя¬тості», або «приборканням почуттів», першоджерело – «Иога–сутра Пата¬нджалі». Слід зауважити, що Патанджалі не був ані творцем «філософії йоги», ані автором технічних засобів йоги. В «Йога–сутрах» він сам ви–
20

 
Частина І. Історія Стародавньої філософії
знає, що викладає традиційні доктрини йоги, котрі були відомі езотерич¬ним колам індійських аскетів та містиків задовго до нього, хоча й подає свій матеріал у дещо виправленому вигляді. Завдяки його зусиллям йога з «містичної» традиції перетворилася на «філософську систему». Йога–даршана вказує на ті практичні вправи, котрих Капіла не торкався, але які допомагають людині наблизитися до розуму як до засобу бачення всесві-ту. На відміну від еволюційного розвитку санкх'ї, йога Патанджалі роз¬криває феноменологічний ряд звільнення людини від афектів, який пред¬ставлений вісьмома частинами (яма – наше відношення до оточення, нія–ма – наше відношення до себе, асана – вправи з тілом, пранаяма – вправи з диханням, пратьяхара – обмеження наших почуттів, дхарана – здібність направляти розум, дх 'яна – здібність розвивати взаємодію з тим, що ми прагнемо зрозуміти, самадхі – повна інтеграція з об'єктом), тому йогу Патанджалі називають восьмичасною йогою.
Ньяя–даршана та даршана–вайшешика виступають як такі, що до¬повнюють одна одну. Засновником ньяї (букв, ньяя має багато значень: «правило», «підґрунтя», «метод», «канон», «аналіз», «силогізм») вважа¬ють Гаутаму (Готаму) або Акшопада, її першоджерело – «Ньяя–сутра», яка складається з п'яти книг і з 538 сутр. Найдавнішою філософською школою вважається «прачина–ньяя». Ця даршана також належить до асти-ки. її описують як таку, що намагається представити сам розум немов дзеркалом очей. Для ньяї зміст розуму відкривається з боку форм мислен¬ня і тому вона дає достатньо обгрунтовані знання про форми мислення. Тим самим вона нагадує логіку, засновником якої вважають грецького філософа Арістотеля. Теоретичні погляди школи ньяя гартувалися в умо¬вах філософських диспутів, на яких філософи відстоювали свої погляди як істинні, тому філософія «прачина–ньяя» була тісно пов'язана з риторикою та ораторським мистецтвом. Пізнавальну здібність людини коротко опи¬сують таким чином: пізнання є виявленням об'єктів; існує два види пі¬знання (достовірне та недостовірне), кожний з них складається з чотирьох видів; далі відбувається визначення достовірного знання, а разом з ним і недостовірного (пам'ять, сумнів, помилка, гіпотетичний аргумент); відбу¬вається порівняння істинного та хибного знання; визначається критерій іс¬тини пізнання, котрим вважається успіх досягнення мети, тоді як хибне знання приведе до невдач та розчарувань. Оригінальним моментом теорії пізнання школи ньяя є розроблене нею вчення про сприйняття та умовивід. Вона вважає творцем всесвіту бога, який створив світ не з ніщо, а з вічних атомів простору, часу, ефіру, умів та душ. Він створив цей світ, щоб кожна індивідуальна душа насолоджувалася або відчувала страждання відповідно до своєї поведінки. Самі індивіди не можуть бути творцями світу, тому що
21
 
Історія філософії
вони обмежені своїми силами та знаннями. Бог створив індивіда не заради своєї мети, а заради блага усіх живих істот. Якщо індивіди мають свободу волі, вони будуть діяти згідно добрих чи поганих намірів і таким чином задавати собі щастя та нещастя. Однак під мудрим керівництвом божест¬венної істоти усі індивіди рано чи пізно можуть досягти істинного пізнання самих себе та світу, тим самим звільнившись від страждань.
Про даршану вайшешика пишуть, що вона була заснована мудре¬цем Улука на прізвисько Канада (букв, «вайшешика» – особлива, типова, характерна; першоджерело – «Вайшешика–сутра»). Прізвисько «Канада» не випадкове, воно схоплює головну рису вчення й означає того, хто по¬їдає зерна (маються на увазі найменші часточки, атоми). Канада запропо¬нував розглядати світ об'єктів за допомогою семи категорій: субстанції (дравья), якості (гуна), дії (карма), всезагальності (саманья), особливості (вішеша), присутності (самавая) та небуття (абхава).
Субстанція, у свою чергу, має дев'ять елементів: земля, вода, во¬гонь, повітря, ефір, час, простір, душа, ум (манас). Перші чотири є фізич¬ними елементами. Крім них існують такі елементи, як ефір (акаша), час та простір. їх не можна віднести до фізичних, однак вони також не відно¬сяться і до психічних. Манас та душа – психічні елементи. Фізичні та пси-хічні елементи мають з'єднання, роз'єднання, віддаленість, близькість, стрункість, в'язкість, пізнавальну здібність, задоволення, страждання, ба¬жання, антипатію, зусилля, обтяжність, потяг, достойність та недолік. Дія є рухом. Як і якість, вона властива тільки субстанціям. Існує п'ять видів дій: підняття, зниження, стиснення, розширення та ходіння.
Бог, створюючи світ за допомогою певної форми руху, групує ато¬ми в певні якості. Якість у такому разі набуває загальної форми для пев¬ного кола предметів і, навпаки, предмети можна виділити за певною якіс¬тю. Мудрець наводить приклад з коровою. Усі корови мають загальну природу – «коровність». Окремі корови вмирають, «коровність» – вічна. Таким чином, якість перетворюється на сутність. Однак, для Канади все ще залишається незрозумілим, яким способом можна розрізняти най¬менші часточки світу (атоми). Він припускає, що повинна існувати якась первісна різниця. Особливість означає специфічність або індивідуальність вічних сутностей світу. Найбільшу увагу Канада приділяє категорії особ¬ливості, що мовою санскриту звучить як «вішеша» (букв.: особлива, хара¬ктерна, типова). Звідси і назва даршани «вайшешика». І, нарешті, остання категорія – небуття. Небуття означає всі заперечливі факти. Воно має чо¬тири види: небуття речі до її виробництва, небуття речі після її руйнуван¬ня, повна відсутність зв'язку між двома речами, і, нарешті, останній вид небуття означає відмінність однієї речі від іншої. Коли дві речі відрізня–
22

 
Частина І. Історія Стародавньої філософії
ються одна від одної, то це і означає небуття однієї речі як іншої. Звіль¬нення індивідуальної душі відбувається під мудрим керівництвом бога, так само, як і в даршані–ньяя.

Джайнізм
Філософію джайнізму відносять до на¬стики. Її засновниками вважають 24 тіртханкарів («ті, що йдуть крізь океан буття»). Останнім з них був Вардхама¬на або Махавіра. Існує величезна спад¬щина джайністських творів. Джайни заперечують авторитет Вед. Замість нього вони пропонують авторитетне вчення тіртханкарів – мудрих пер¬шопредків, котрим вдалося завдяки власним зусиллям досягти кевали¬джняни (всезнання). Всі вони були джинами – переможцями карми.
Джайни належали до заможної частини суспільства. Їх філософія є також філософією звільнення від страждань (карми). Джайни пропонують шлях звільнення, котрий вони називають «три перлини»: правильна віра, правильне знання, правильна поведінка. Правильна віра полягає в тому, що вірити можна лише в авторитет тіртханкарів. Правильна віра – віра не сліпа, вона, перш за все, є повагою до істини. Досконала віра може бути тільки результатом досконалого знання. Правильне знання джайнів – це знання всієї істини, детальне пізнання реальної природи «Я» та «не–Я», вільне від сумніву, помилок та невизначеності. Як вчителі вони розробили оригінальну філософію знання, що включає в себе знання про сам процес пізнання і про об'єкт, котрий можна отримати завдяки запропонованим ними законам пізнавального процесу. Вони вважали, що для практичних цілей достатньо й часткового знання про об'єкт.
Оригінальним пунктом їх метафізики є вчення про живу та неживу субстанцію (джива та аджива). Жива субстанція ідентична душам, серед яких є звільнені і є залежні. Нежива субстанція – фізичний, світ, в якому живуть душі. Душа – це субстанція, що володіє свідомістю. Душі володі¬ють різними ступенями та видами свідомості. Вищий клас складають до¬сконалі душі, ті, що стали вічними і можуть пізнавати (бачити) всі речі. Нижчий клас – найбільш недосконалі душі, які живуть у землі, воді, вогні, у повітрі, і, навіть, у рослинах. Вони всі також мають свідомість, хоча і на самому низькому рівні розвитку (дотик). Між тими душами містяться ду¬ші мурашок, бджіл, людей. Душа пізнає речі, відчуває насолоду та страж¬дання, а також виявляє себе та інші об'єкти. Вона вічна і разом з тим схи¬льна до змін. Існування душі доводиться за допомогою самоусвідомлення. Вона не має форми, але набуває форму тіл, у котрих живе, неначе світло.
Нарешті, третя перлина – правильна поведінка, яка базується на фі¬лософії джайнів. Правильна поведінка – це те, що дає змогу звільнитися
23
 
Історія філософії
від карм, котрі є причиною залежності та страждань. Вона зводиться до 5 обітниць, до котрих належать: 1) ахімса – неспотворення, що, перш за все, означає збереження життя будь–якій істоті. (Страх знищити чиєсь життя настільки глибоко вкорінений у свідомість джайнів, що вони не прийма¬ють їжу після заходу сонця, щоб необачливо не проковтнути в темряві якусь комашку. Чернець вкриває рота пов'язкою, щоб туди випадково не залетіла комаха і не загинула там. Якщо людина буде менше ходити, тим краще для її душі, тому що вона не буде наступати на маленькі живі істо¬ти. Найвища доброчинність – сидіти нерухомо і безперервно поститися, а якщо трапиться кудись йти, шлях перед собою треба замітати мітлою); 2) сатья – правдивість; 3) астейя – «не вкради»; 4) брахмачарья – утри¬мання від спокуси своїх слабкостей; 5) апаріграхі – утримання від усіля¬ких уподобань до чуттєвих об'єктів.
Джайни також вірять, що сутністю життя є страждання, тому мета життя – звільнення від нього. Найбільш оптимальний шлях звільнення від страждань з точки зору джайнів – це аскеза та відлучення від діяння. Джайни не вірять в існування творця світу. Творення світу передбачає бажання, а бажання означає відсутність досконалості. Всесвіт існує сам по собі, і він непорушний. Боги все ж таки існують, але вони не кращі за лю¬дей. Джайни приймають усіх богів, мудреців, напівбогів та демонів індій¬ської міфології.
Джайнізм перетворився на релігію. З часом послідовники джайніз¬му розпалися на дві секти, які відомі під назвою «шветамбарів» (ті, що одягнені в біле) та «дігамбарів» (ті, що одягнені в простір). Різниця між ними полягає не стільки в основоположних філософських питаннях, скі¬льки в другорядних рисах релігії та практики. Шветамбари відносяться до людських слабкостей терпиміше, можуть мати родину. Дігамбари, навпа-ки, вважають, що заради досягнення кевали–джняни (перемоги над своєю кармою) треба зректися усього мирського і стати аскетом – підстригти волосся, зняти з себе зовнішній одяг і, по можливості, зробити прозорим тіло, яке є одягом душі, для чого харчуватися рисом один раз на день. Жі¬нки, за думкою джайнів, не можуть отримати остаточного звільнення, однак, вони допускаються до чернецтва.

Чарвака–локаята
До настики належить і філософія «чар¬ваків–локаятів». Вона протистоїть не тільки ортодоксії, але й джайнізму та буддизму. Про походження та розвиток матеріалістичних поглядів у Індії існує
дуже мало свідоцтв, тому що більша частина з них була втрачена або знищена супротивниками чарваків. Ті погляди, що дійшли до нас, були
24

 
Частина І. Історія Стародавньої філософії'
частково перекручені, адже ми не маємо оригінальних творів з раннього матеріалізму, лише окремі згадки про нього можна знайти в інших напря¬мах філософської думки Індії, наприклад, у буддизмі, джайнізмі, в епосі, у більш пізніх філософських творах.
Дослідженнями сучасних індійських філософів доведено, що виник¬нення і розвиток матеріалістичних поглядів у Індії належить до найдавні¬ших часів і історично передує багатьом ортодоксальним школам. Часом ви¬никнення даршани називають VII–VI ст. до н.е. Відносно назви школи існує безліч думок. Іноді пишуть, що слово «чарв» означає «матеріаліст», іноді –що воно означає «чотири», а «вак» – «слово» («чотири слова» – чотири еле¬менти світу: повітря, вогонь, земля та вода), іноді – що воно означає «насо-лода» (жувати, ковтати). З цим пов'язаний іронічний афоризм з боку орто¬доксів – начебто чарваки «проковтнули такі категорії, як доброчинність, гріх, дхарма, бог». Слово «локаята» тлумачать як таке, що виникло від ко¬реня «лок» – «світ», у значенні – люди, громада. Локаята – буквально озна¬чає «поширений у цьому світі» (лока), тобто вчення, що визнає тільки цей світ. Серед засновників школи називають імена Бріхаспаті, Дхішана та ін.
Справді, чарваки–локаятики стверджують, що існує тільки цей світ, котрий сприймається людськими почуттями, і вважають, що відмова від видимого світу заради невидимого – дурість і безглуздя цього світу. Вони повністю заперечують існування бога, дхарми, карми та відплати за гріхи, їх критика в основному спрямована на критику Вед та брахманізму. Всі люди – і розумні, і дурні – перед смертю однакові. Іншого життя не буде. Звідси гаслом їх життя була теза: «Насолоджуйся життям, поки живий!»
Чарваки були стихійними борцями за кращі умови життя. Взагалі матеріалісти стародавньої Індії відображали погляди пригнічених верств суспільства. їх філософія має таку головну ідею: реальний світ треба роз¬глядати як субстанцію, котра складається з чотирьох елементів. Ефір вони не визнавали, тому що не визнавали ніяких містичних засобів пізнання. З чотирьох елементів світу виникають всі предмети та явища природи, як матеріальні, так і духовні. Без тіла душі не існує. Свідомість виникла з несвідомих елементів як їхній тимчасовий зв'язок, причому в особливому вигляді і за певних умов. Аргументуючи це положення, вони наводили такий приклад. Якщо людина з'їсть порцію рису і порцію меляси (вид патоки з цукрового буряка), вона не сп'яніє. Однак, з суміші рису та меля¬си виготовляється алкогольний напій. Свідомість, з їх точки зору, є не що інше, як результат особливого процесу комбінації матеріальних елемен¬тів. Смерть людини означає одночасне руйнування свідомості та душі. Для підтвердження своєї антирелігійної позиції чарваки «побудували» свою «теорію» пізнання світу, метафізику та етику.
